हाम्रो प्यालेस्टिनी घरमा फोन बज्यो। आमाले जवाफ दिनुभयो ।

इजरायली शोक सन्तप्त परिवारहरूको एउटा समूहले उनीहरू भेट्न सकिन्छ कि भनेर सोध्न बोलाउँदै थिए। एक वर्षअघि मेरो प्यारो भाइ युसेफ मारिएको थियो। उ घर जाँदै गर्दा वेस्ट बैंकको हाम्रो सहरमा इजरायली सेनाले प्रवेशमा रोक लगाएको ठाउ र बालबालिकाले ढुङ्गा हानेको ठाउको बीचमा परे । उनलाई एक इजरायली सैनिकले गोली हानेको थियो । अब, यी इजरायली महिला र पुरुषहरू भ्रमण गर्न चाहन्थे। उनीहरू आफ्नो मात्र होइन, हाम्रा हराएका बच्चाहरूको बारेमा कुरा गर्न चाहन्थे।

जब इजरायल बन्यो, प्यालेस्टाइनले आफ्नो पहिचान गुमाएको थियो। हामी आफ्नै भूमिमा शरणार्थी भयौं। हामीले आफ्नो पहिचान, यात्रा गर्ने स्वतन्त्रता र श्रमको फलको आनन्द लिने अधिकार गुमायौं। त्यसैले पक्कै पनि हामीले विरोध गर्‍यौं। मेरी साहसी आमा एक प्रतिरोधी नेता बनिन् र हाम्रो घर PLO (प्यालेस्टिनी लिबरेशन अर्गनाइजेसन) को लागि कार्यालय बन्यो ।

जब सेनाले कब्जा गर्छ, तिनीहरूले प्रत्येक चाललाई नियन्त्रण गर्छन्, र तपाईंको अधिकार र मानवता लुट्छन्। बाल्यकाल प्रतिबन्धित हुन्छ । जब म १५ वर्षको भएँ, मैले मेरो जीवनमा रहेको रिसलाई उपयोग गर्ने तरिका फेला पारे। म १९८७ को प्यालेस्टिनी विद्रोहमा सामेल भएँ!

मेरी आमा र मलाई १९९० मा गिरफ्तार गरियो र दश वर्षको सजाय सुनाइयो। प्यालेस्टाइनका सबैभन्दा शिक्षित मानिसहरू – प्रोफेसरहरू, डाक्टरहरू र बुद्धिजीवीहरूले भरिएको जेल थियो । ति प्यालेस्टिनी राजनीतिक बन्दीहरूले नैतिक, शिक्षित वातावरण सिर्जना गरे, जसले हामीलाई सचेत बनाएका थिए। तीन वर्षसम्म मेरी आमा र मैले एकअर्कालाई भेट्न आग्रह गर्दा पनि इजरायलीहरूले अस्वीकार गरे। त्यसैले मेरी आमा र मैले भोक हडताल सुरु गर्‍यौं। १७ दिन पछि, इजरायलीहरूले हामीलाई भेट्न अनुमति दिए।

म छक्क परें। मैले इजरायलीबाट प्राप्त गरेको एक मात्र समय अहिंसात्मक कार्यबाट थियो! हिंसा नै हिंसाको एक मात्र उत्तर हो भन्ने मैले ठानेको थिए । मैले आफैलाई सोधें, “के म सही हुन चाहन्छु, वा म सफल हुन चाहन्छु?”

तिनीहरूले मेरी आमा र मलाई दुई वर्ष पछि रिहा गरे। म २२ वर्षको थिएँ। यद्यपि मैले अहिंसात्मक प्रतिरोध आन्दोलन संगठित गर्ने सपना देखेको थिए, हामी जेलबाट रिहा भएको छ वर्ष भित्र सन् २००० को दोस्रो इन्तिफादाले हामीलाई पागल जस्तै बनायो । हामीले तगियर (परिवर्तन) आन्दोलनलाई व्यवस्थित गर्न धेरै वर्ष लाग्ने भयो ।

मेरो घुँडामा गोली लाग्यो र साउदी अरेबियाको अस्पताल लगियो। हाम्रो सहरको नाकाबन्दीमा मेरो जेठो दाइ मारिदा, म त्यहाँ निको हुँदै थिएँ।

म बदला लिन चाहन्थें। यो घाउ के सजायले निको हुन्छ ? मेरो मुटु निको पार्न कति मुटु टुक्राउनुपर्ने थियो ? त्यसपछि महसुस भयो कि कुनै नम्बर छैन । हरेक इजरायलीको मृत्यु मेरो दाइलाई फिर्ता ल्याउन पर्याप्त हुनेछैन। मलाई फँसेको महसुस भयो।

एक वर्षपछि फोनको घण्टी बज्दा म २९ वर्षको थिएँ । मैले सोचें, पक्कै पनि मेरी आमाले इजरायली शोकग्रस्त परिवारहरूको यो समूहलाई आक्रोशमा अस्वीकार गर्नेछन्। तर उनी राजी भइन् ।
“तिमी कसरी उनीहरूलाई भेट्न दिन सहमत हुन सक्छौ, आमा?” मैले सोधे ।

उनी छक्क परिन्, ‘हामी असल मुस्लिम हौं। हामी आगन्तुकहरूलाई सम्मान गर्छौं र चिया खुवाउँछौं

मैले पत्याउनै सकिन! म यसलाई सहन सक्छु भन्ने पक्का थिएन। उहाँहरूको भ्रमणको क्रममा उहाँहरू रोएको देखेर म काँप्न थालेँ। मैले त्यो क्षणसम्म यहूदी मानिसहरूको आँसु भएको कल्पना पनि गरेको थिइनँ। उनीहरूको सम्मान गर्न नै यो भ्रमण रहेछ, त्यसबेला मैले यो भ्रमण फरक रहेछ भनेर बुझें । तिनीहरू चीजहरू तोडफोड गर्न र मानिसहरूलाई पक्राउ गर्न आएका थिएनन्। तिनीहरूले भेट्न सकिन्छ कि भनेर सोध्न अगाडि बोलाए। उनीहरूले सम्मानपूर्वक कुरा गरे। मैले अर्को गहिरो, भित्री परिवर्तन महसुस गरें।

मैले महसुस गरें कि मानवता लुटिएका मानिसहरूको एउटै उपचार भनेको हाम्रो मानवता पुनर्स्थापित गर्नु हो। म समुदायसँग जोडिन चाहन्थें–सबै समुदाय, मलाई मन परेका र म जस्तो नभई मसँग सहमत र असहमत भएका मानिसहरू । चेकपोस्टहरू घृणाका मेसिनहरू थिए, त्यसैले म इजरायली सैनिकहरू भएका चेकपोस्टहरू नजिकै शान्तिकर्मीहरू हेर्न चाहन्छु। यो हामी सबै मिलेर काम गर्ने ठाउँ थियो।

हामीले करामा (डिग्निटी) अहिंसा केन्द्रको लागि गुश एट्जियन जंक्शन नजिकै अबु अवाद परिवारको भूमि समर्पित गर्यौं। त्यहाँ, हामी सत्यताका साथ कथाहरू बताउन र आदरपूर्वक सुन्न सहमत भयौं, अरूका कथाहरू उनीहरूका लागि सत्य छन् भन्ने विश्वास गरेर प्रत्येक वक्ताले पनि आदरपूर्वक सुन्छन् । यो काम पीडादायी छ। यो सजिलो छैन।

तर हामीले यस ठाउँमा शान्तिको सुरुवात भएको पाएका छौं, जहाँ हामी रोकिन्छौं र एकअर्काको कुरा सुन्छौं। शान्ति तब सम्भव छ जब दुई सत्य एकै ठाउँमा मिल्छन् । तर यसको लागि प्यालेस्टाइनीहरूले प्यालेस्टिनी सत्यको आवाज उठाउनुपर्छ, कब्जाको प्रतिरोध गर्नुपर्दछ र शान्तिपूर्ण रूपमा हाम्रो स्वतन्त्रताको लागि नेतृत्व गर्नुपर्दछ।

शान्तिको मूल्य जे भए पनि, यो युद्धको मूल्य भन्दा उच्च छ।

